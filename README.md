
<div dir="rtl">

# مانیفست سایفرپانک



حریم خصوصی برای یک جامعه آزاد در عصر الکترونیک ضروری می باشد. حریم خصوصی به معنای مخفی کاری نیست. چیزی خصوصی است که شخص نمی‌خواهد همه جهان از آن آگاه باشند، چیزی سری است که فرد نمی خواهد هیچ‌کس آن را بداند. حریم خصوصی به افراد اجازه می دهد تا مشخص کنند چه میزان می خواهند خود را آشکار کنند.

اگر معامله‌ای بین دو طرف وجود داشته باشد، هر طرف از این معامله آن را به خاطر خواهد داشت. هر کدام از آن ها می توانند از این معامله سخن بگویند، چگونه می‌توان جلوی چنین چیزی را گرفت؟ می‌توان قوانینی را علیه آن تنظیم کرد ولی آزادی بیان برای یک جامعه آزاد حتی از حریم خصوصی نیز ضروری‌تر می باشد. ما به دنبال محدود کردن گفتار نیستیم. اگر افراد با یکدیگر حرف بزنند، هر کس قادر است تا از دیگر افراد اطلاعاتی را یاد بگیرد.  قدرت ارتباطات الکترونیکی چنین گفتار گروهی را میسر ساخته است و تنها به خاطر اینکه ما نخواهیم وجود داشته باشد از بین نخواهد رفت.

از آنجایی که ما علاقمند به حریم خصوصی هستیم، باید مطمئن شویم که هر طرف از تراکنش  فقط به اطلاعاتی دسترسی دارد که برای آن تراکنش ضروری است. چون اطلاعات قابل پخش شدن هستند باید سعی کنیم تا جای امکان اطلاعات کمتری از خود آشکار کنیم. در بیشتر موارد هویت شخصی اهمیتی ندارد. وقتی یک مجله را از یک مغازه خریداری می کنم و پول نقد به فروشنده می دهم نیازی به دانستن هویت من نیست. وقتی از ارائه دهنده خدمات پست الکترونیکی خود می خواهم تا پیام ها را دریافت و ارسال کند، ارائه دهنده نیازی ندارد بداند من با چه کسی در ارتباط هستم، چه چیزی می گویم و دیگران به من چه می گویند. ارائه دهنده تنها باید بداند که پیام را به چه شکل تحویل دهد و من چه قدر به آن‌ها بدهکار هستم. هنگامی که هویت من توسط مکانیسم های زیرین تراکنش آشکار می شود، من از حریم خصوصی برخوردار نیستم و نی توانم آشکار بودن خود را تعیین کنم. همیشه باید خود را آشکار کنم.


بنابراین، حریم خصوصی در یک جامعه آزاد نیازمند سیستم های تراکنش ناشناس می باشد. تا الان، پول نقد سیستم اصلی بوده است. یک سیستم تراکنش ناشناس، یک سیستم تراکنش سری نمی باشد. یک سیستم ناشناس به افراد این این قدرت را می‌دهد تا بتوانند هویت خود را تنها هنگامی که می‌خواهند آشکار کنند. این ماهیت حریم خصوصی می‌باشد.

برای داشتن حریم خصوصی در یک جامعه آزاد نیاز به رمزنگاری نیز وجود دارد. اگر چیزی را بگویم، می خواهم فقط توسط کسانی که مخاطب من هستند شنیده شود. اگر محتوای سخن من برای همه جهان در دسترس باشد، من حریم خصوصی ندارم. رمزگذاری علاقه فرد را به حریم خصوصی نشان می‌دهد و رمزگذاری با رمزنگاری ضعیف نشان دهنده علاقه اندک فرد به حریم خصوصی است. از این گذشته، آشکار ساختن هویت هنگامی که پیش‌فرض ناشناس بودن است نیازمند امضا رمزنگاری می‌باشد.

ما نمی توانیم توقع داشته باشیم که حکومت‌ها، شرکت‌ها یا دیگر سازمان های بزرگ بدون نام و نشان از روی لطف و بخشش، به ما حریم خصوصی را اعطا کنند. به نفع آن هاست تا به جای ما حرف بزنند و این کار را انجام خواهند داد. تلاش برای جلوگیری از سخنان آن‌ها مبارزه در برابر واقعیت های اطلاعات است. اطلاعات فقط تمایل به آزاد بودن ندارند بلکه به شدت می خواهند آزاد باشند. اطلاعات تا پر کردن فضای ذخیره موجود گسترش خواهند یافت. اطلاعات به مانند پسر‌عموی کوچک و قوی شایعه می باشد. سریع‌تر بوده، چشمان بیشتری دارد و بیشتر می‌داند و کمتر از شایعه می‌فهمد.

اگر می خواهیم حریم خصوصی داشته باشیم باید خودمان از آن دفاع کنیم. باید دست به دست هم دهیم و سیستم‌هایی را ایجاد کنیم که اجازه می‌دهند تراکنش های ناشناس رخ دهند. افراد برای قرن ها از حریم خصوصی خود با زمزمه، تاریکی، استفاده از پاکت، درهای بسته، دست دادن های سری و پیک‌ها دفاع کرده‌اند. فناوری‌هایی که در گذشته وجود داشت، اجازه داشتن حریم خصوصی قوی را نمی داد ولی فناوری الکترونیک چنین چیزی را میسر ساخته است.  

ما سایفرپانک‌ها متعهد به ساختن سیستم‌های ناشناس هستیم. ما با استفاده از رمزنگاری، سیستم‌های ارسال ایمیل ناشناس، امضاهای دیجیتال و پول الکترونیکی در حال دفاع از حریم خصوصی خود هستیم.

سایفرپانک‌ها کد می نویسند. می دانیم که یک نفر برای دفاع از حریم خصوصی باید کد بنویسد و از آنجایی که داشتن حریم خصوصی تا وقتی که همه از آن برخوردار باشند ممکن نیست، ما آن را خواهیم نوشت. ما کد خود را منتشر می کنیم تا دیگر سایفرپانک ها بتوانند با آن کار کنند. استفاده از کد ما برای همه افراد در سرتاسر جهان رایگان می باشد. برای ما اهمیتی ندارد که شما نرم افزار ما را تایید می کنید یا نه. می دانیم که نرم افزار نابود‌کردنی نیست و یک سیستم توزیع‌یافته به صورت پراکنده قابل از کار انداختن نیست.

سایفرپانک ها به شدت مخالف اعمال مقررات روی رمزنگاری هستند چون رمزنگاری اساساً یک عمل خصوصی می باشد. عمل رمزنگاری، در واقع، اطلاعات را از حوزه عمومی حذف می کند. حتی قوانین مخالف با رمزنگاری تنها تا مرز یک کشور و بازوی خشونت آن قابل اجرا هستند. رمزنگاری به صورت ناگزیر در تمام جهان گسترش خواهد یافت و همراه آن سیستم های تراکنش ناشناس هم که میسر خواهند شد رشد خواهند کرد.




برای اینکه حریم خصوصی فراگیر شود، باید بخشی از قرارداد اجتماعی بشود. افراد باید دست به دست یکدیگر بدهند و این سیستم ها را برای مصلحت عمومی گسترش دهند. گستره حریم خصوصی تنها به اندازه همکاری افراد در جامعه است. ما سایفرپانک‌ها به دنبال مطالبه نگرانی‌ها و مسائل شما هستیم و امیدواریم که بتوانیم شما را همراه خود داشته باشیم تا خودمان را فریب نداده باشیم. هرچند تعدادی ممکن است مخالف اهداف ما باشند، از مسیر خود بیرون رانده نخواهیم شد.

سایفرپانک‌ها به صورت فعال در حال تلاش برای امن‌تر کردن شبکه ها برای حریم خصوصی می‌باشند. بیایید همراه یکدیگر بی درنگ به جلو پیش برویم.

رو به جلو.

اریک هیوز

نهم مارچ ۱۹۹۳
</div>